Colors
=======================

I denna studien så ska jag välja ut tre hemsidor och analysera dess val av färger och fonter.

Urval
-----------------------

Jag har valt att analysera webplatserna canva.com, coop.se och aftonbladet.se. Jag har tagit fram hemsidor av olika kategorier, Canva som är ett digitalt designverktyg, Coop som är en matbutik och Aftonbladet som är en nyhetshemsida/tidning. Jag har även försökt hitta sidor med lite olika design och färgval. Jag tänkte att detta skulle vara intressant att jämföra sidor med olika målgrupper och ändamål.

Metod
-----------------------

Jag använde mig av tillägget ColorZilla från Google för att ta fram huvudfärgerna som använts på hemsidorna. Jag öppnar hemsidan och med hjälp av tilläggets colorpicker väljer jag enkelt färgerna och kan sedan se dess hexnummer. Sedan använder jag hexnummret på sidan color.adobe.com för att se var på rgb färghjulet de är och vilken typ av färgschema den hemsidan har använt.

Resultat
-----------------------

### Canva

![canva](../image/colors-analysis/canva-example.webp "Canva") {.websiteImg}

_Val av färg_

> <table style="border-spacing: 4px; border-collapse: separate">
> <tr>
> <td style="height: 50px; width: 50px; background-color: #08b9ce">
> <td style="height: 50px; width: 50px; background-color: #8b3dff">
> <tr>
> </tr>
> <td style="height: 50px; width: 50px; background-color: #6ec98a">
> <td style="height: 50px; width: 50px; background-color: #fed98e">
> <td style="height: 50px; width: 50px; background-color: #fe4e53">
> <td style="height: 50px; width: 50px; background-color: #f7b4fc">
> <td style="height: 50px; width: 50px; background-color: #c8a4fc">
> </tr>
> </table>

På denna sida har de använt en ljusare aquamarine färg och en mörkare lila färg till deras logga och de har även använt den lila färgen på knappar de vill ska sticka ut mot deras vita bakgrund, till exempel 'regirestera' och 'börja skapa' knapparna. Dessa färger är relativt nära varandra i färgcirkeln. När jag använde mig av sidan color.adobe.com för att se om färgerna är med i ett färgschema så tycks det analoga vara närmast.

Sedan har de använt sig av olika färger över hela färghjulet med ungefär samma vibrancy och intensitet på olika divar med olika förslag på vad webbplatsen kan användas till. De färger man får upp när man öppnar sidan är grön, gul, röd, rosa och lila så eftersom det är ganska lite färg annars så gör divarna att webbsidan känns livfull och rolig. Det är nog känslor man vill få fram på en sida där man kan designa och skapa.

_Val av typsnitt_

> Brödtext:
>
> _Canva Sans,Noto Sans Variable, Noto Sans, -apple-system, BlinkMacSystemFont, Segoe UI, Helvetica, Arial, sans-serif_
>
> Rubriker:
>
> _Canva Sans,Noto Sans Variable, Noto Sans, -apple-system, BlinkMacSystemFont, Segoe UI, Helvetica, Arial, sans-serif_

Vad jag kan hitta när jag använder devtools så verkar dem använda samma font families till både brödtext och rubriker, jag kan dock se skillnad och att det inte är exakt samma font de har använt. Det verkar vara en font som de har designat själva. Brödtexten är en relativt enkel och modern sans-serif och rubriken är något mer lekfullt med mer avsmalningar. Då det är en modern hemsida så passar den moderna fonten bra, samt passar den lite mer lekfulla (utan att vara barnsligt) rubriken målgruppen som kommer för att vara kreativa. 

_Sammanfattning_

Sammanfattningsvis så tycker jag att färgerna och fonterna tillsammans ger av en livlig kreativ känsla samtidigt som det känns modernt och enkelt och jag tycker att det passar målgruppen mycket väl.



### Coop

![coop](../image/colors-analysis/coop-example.webp "Coop") {.websiteImg}

_Val av färg_

> <table style="border-spacing: 4px; border-collapse: separate">
> <tr>
> <td style="height: 50px; width: 50px; background-color: #00a142">
> <td style="height: 50px; width: 50px; background-color: #333333">
> <td style="height: 50px; width: 50px; background-color: #e0efdd">
> <tr>
> </tr>
> <td style="height: 50px; width: 50px; background-color: #717f61">
> <td style="height: 50px; width: 50px; background-color: #4c0f12">
> <td style="height: 50px; width: 50px; background-color: #413427">
> <td style="height: 50px; width: 50px; background-color: #915011">
> </tr>
> </table>

Coop använder sig mycket av sin igenkänningsbara gröna färg, dels såklart i sin logga men även på knappar de vill ska sticka ut samt så använder de även olika nyanser av färgen på ikoner och vissa rubriker. De har även en mörk nästan svart färg som header/nav. Förutom dessa färger har de även en bild med varma höstiga färger. Alla färger tillsammans skulle jag säga håller sig till ett mer komplemententärt färgschema medans höstbildens färger tillsammans blir ett mer analogt färgschema och rubrikens färger är mer monokromt.

_Val av typsnitt_

> Brödtext:
>
> _Akkurat, sans-serif_
>
> Rubriker:
>
> _Akkurat, sans-serif_

Även här verkar dem ha använt samma font till både rubriker och brödtext och gjort rubrikerna bold. Der är en enkel, modern sans-serif. Mjuka kurvor men samtidigt lite boxig. Den stora rubriken i bilden verkar vara en del av bilden så kan inte med hjälp av devtools se exakt vad för font det är. Den ser dock ut som att vara samma som de andra rubrikerna fast med lite mer 'handskrivet', säkert för att få till en lite mysig känsla.


_Sammanfattning_

Jag personligen tycker inte att hemsidans above the fold 'skriker' mataffär precis men jag kan tänka mig att de är så pass kända i sin målgrupp att de har satsat mer på att ha en mer modern och även mysig känsla. När man skrollar ner så är det massor av matvaror med pricer vilket då gör det uppenbart att det är en mataffär. Fonten känns det som att de har använt väldigt länge så det blir och en igenkänningsfaktor.


### Aftonbladet

![aftonbladet](../image/colors-analysis/aftonbladet-example.webp "Aftonbladet") {.websiteImg}

_Val av färg_

> <table style="border-spacing: 4px; border-collapse: separate">
> <tr>
> <td style="height: 50px; width: 50px; background-color: #dd2a30">
> <td style="height: 50px; width: 50px; background-color: #ffeb18">
> <td style="height: 50px; width: 50px; background-color: #000000">
> <tr>
> </table>

Här har de förutom roterande nyhetsbilder och reklam inte många fasta färger; en stark gul, en stark röd och en svart mot den vita bakgrunden. Aftonbladets ikoniska gula och svarta logga är såklart med och de har även använt den gula färgen på en knapp: 'Köp plus'. En vibrant röd färg används till navbaren och knappar, rubriker och annat de vill ska sticka ut.

När jag använder mig av adobe.color.com för att se vilket färgschema de ahr använt så är det närmaste jag kommer vara triadiskt fast med bara två av färgerna. Gult och rött är ju båda primärfärger så de passar bra ihop och de är starka färger som passar bra på en nyhetssida.


_Val av typsnitt_

> Brödtext:
>
> _Verdana, Arial, Helvetica, sans-serif_
>
> Rubriker:
>
> _Arial, Helvetica, Verdana, Geneva, sans-serif_

Här har de använt olika fonter till brödtext och rubriker, dock likande. De har använt mer typiska, 'vanliga' fonter som jag ändå kan tycka passa till en nyhetssida. En något hårdare seriös känsla.

_Sammanfattning_

Den vanliga men mer seriösa fonten tillsammans med tydliga, starka, igenkänningsbara färger får fram en bra bild och känsla som jag tror de vill förmedla till sin målgrupp.

Analys
-----------------------

Jag tycker alla tre sidor har valt bra färger och typsnitt för att förmedla rätt känsla till sina målgrupper, speciellt Canva och Aftonbladet. Coop och Aftonbladet är mer kända för allmänheten så det är bra att de har använt sig av igenkänningsfaktorer, speciellt färgvalen. Canva upplever jag är mer nischat och behöver då tydligt visa vad de är för typ av företag för nyankomna besökare. Det tycker jag att de gör bra med en design och färgval som både känns modernt och kreativt.

Detta visar hur viktigt det är med färgval både när man är mer känd/allmän och när man är nyare eller mer nischad. Om man är mer känd för allmänheten är det viktigt att dra nytta av det, annars är det viktigt att verkligen förmedla vad man vill. 

Färgerna gav också mycket olika känslor, även om både Canva och Aftonbladet använder vibranta färger så blev känslan helt annorlunda med hur man använde färgerna och med hjälp av olika fonter.

Här har de alla tre även verkat välja väldigt liknande fonter till både rubriker och brödtext vilket gör att hemsidan känns sammanhängande.

Något jag kan få med mig till framtiden från den här studien är att tänka på hur färger och fonter förmedlar olika känslor och att vara tydlig med vad jag vill förmedla med designen.

Referenser
-----------------------

[canva.com](https://canva.com)

[coop.se](https://coop.se)

[aftonbladet.se](https://aftonbladet.se)

[color.adobe.com](https://color.adobe.com/)

[colorzilla.com](https://www.colorzilla.com/)


Övrigt
-----------------------

Skriven av Rebecka Corell.